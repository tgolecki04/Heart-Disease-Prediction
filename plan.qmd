---
title: "Wczesne Wykrywanie Ryzyka Zawału Serca"
subtitle: "Plan Projektu"
format: html
editor: visual
warning: false
---

## Wprowadznie

Celem projektu jest **zbadanie czynników wpływających na ryzyko wystąpienia choroby wieńcowej w ciągu 10 lat wśród pacjentów**. Analiza może pomóc w określeniu głównych predyktorów chorób układu sercowego oraz w oszacowaniu ryzyka dla różnych osób na podstawie ich cech demograficznych, stylu życia, nawyków i pomiarów medycznych. Wyniki analizy mogą mieć istotne znaczenie naukowe oraz być cennym źródłem profilaktyki zdrowotnej.

## Temat

Temat projektu brzmi: "Wczesne wykrywanie ryzyka zawału serca w grupie wiekowej 30+ za pomocą algorytmów uczenia maszynowego"

## Cel Projektu

Głównym założeniem projektu jest stworzenie nieliniowych modeli predykcyjnych zdolnych do skutecznego przewidywania potencjalnego zawału serca w najbliższych 10 latach na podstawie czynników między innymi takich jak płeć, wiek, palenie, poziom glukozy, przyjmowane leki oraz poziom cholesterolu. Projekt zakłada stworzenie minimum 2 modeli predykcyjnych, pierwszy oparty na Neural Networks, a kolejny na Gradient Boosting. Następnie porównanie ich właściwości i statystyk oraz wybór najlepszego z nich w celu stworzenia predyktora omawianego zagrożenia. Użytkownik będzie mógł wypełnić ankietę, a uzupełnione dane zostaną wprowadzone do modelu, który poinformuje użytkownika o decyzji dotyczącej potencjalnej grupy ryzyka. Dodatkowo przeprowadzimy podstawowe testy statystyczne oraz stworzymy modele poznane w trakcie studiów, np. modell regresji logistycznej oraz testy na różnicę wartości średniej w różnych grupach.

## Omówienie Danych

Zbiór danych Framingham Heart Study zawiera informacje o uczestnikach długoletnich badań nad chorobami sercowo-naczyniowymi. Każdy rekord odpowiada jednej osobie i obejmuje dane demograficzne, takie jak wiek i płeć, parametry kliniczne, w tym ciśnienie krwi, cholesterol, BMI i poziom glukozy, oraz informacje o stylu życia, np. palenie papierosów. Zawiera też zmienne wskazujące na wcześniejsze choroby, jak udar czy nadciśnienie. Celem tego zbioru jest przewidywanie ryzyka wystąpienia choroby wieńcowej w ciągu 10 lat, co czyni go doskonałym materiałem do ćwiczenia klasyfikacji i testowania różnych modeli uczenia maszynowego, takich jak regresja logistyczna, drzewa decyzyjne, lasy losowe, XGBoost czy sieci neuronowe.

## Hipotezy Badawcze

-   **H1:** Wyższy wiek pacjenta wiąże się z większym prawdopodobieństwem rozwoju CHD w ciągu 10 lat.

-   **H2:** Osoby, które palą oraz mają wysokie ciśnienie krwi, posiadają wyższe ryzyko CHD niż osoby bez tych czynników.

-   **H3:** Wskaźnik BMI oraz glukoza istotnie wpływają na ryzyko choroby.

-   **H4:** Stworzony model klasyfikacyjny pozwala na sensowną predykcję CHD mimo nierównowagi grup w zmiennej predykcyjnej.

## Pytania Badawcze

-   Jak wygląda rozkład podstawowych cech: wiek, płeć, BMI, cholesterol, ciśnienie, palenie?

-   Czy palenie oraz liczba spalonych dziennie papierosów koreluje z wyższym poziomem cholesterolu, ciśnieniem, BMI?

-   Które zmienne cechują się największą siłą predykcyjną względem CHD?

-   Czy istnieje interakcja między kilkoma zmiennymi (np. wiek, palenie i cholesterol) zwiększająca ryzyko znacząco?

-   Czy model klasyfikacyjny pozwala osiągnąć dobrą jakość predykcji?

## Metody i Narzędzia

-   **Eksploracyjna analiza danych (EDA)**: statystyki opisowe, rozkłady zmiennych, wykresy.

-   **Wizualizacje**: np. korelacje między zmiennymi, rozkłady cech, porównanie grup.

-   **Przetwarzanie danych**: obsługa braków, ewentualne usunięcie/uzupełnienie, transformacje, normalizacja/standaryzacja zmiennych numerycznych.

-   **Modele predykcyjne**: klasyfikacja — regresja logistyczna, drzewa decyzyjne, Random Forest, gradient boosting.

-   **Ocena modeli**: metryki: accuracy, precision, recall, F1-score, AUC-ROC.

## Technologie

-   Zaawansowana analiza danych w języku **R**.

-   Stworzenie kilku modeli predykcyjnych w **Python**.

-   Wykorzystanie **Quarto** do stworzenia spójnego i przejrzystego połączenia części teoretycznych i praktycznych projektu.

-   **SCSS/HTML/JavaScript** (frontend, wizualizacje)

## Podsumowanie

Projekt wykorzystujący bazę danych Framingham Heart Study ma w sobie duży potencjał pod względem rozwiązania realnego problemu. Pozwala zbudować predykcyjny model ryzyka choroby wieńcowej serca lepiej zrozumieć, które czynniki mają najważniejsze znaczenie. Dzięki temu można wyciągnąć wnioski zarówno badawcze, jak i praktyczne, które możemy zastosować w codziennym życiu. Jednocześnie ważne jest rzetelne przygotowanie danych, poprawna interpretacja wyników i uwzględnienie ograniczeń wynikających z posiadanych danych.

<div>

![](images/article/picture_2.png){style="margin-top: 25px;" fig-align="center"}

</div>
